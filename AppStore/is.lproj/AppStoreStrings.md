Onion-vafrinn

Öruggur, nafnlaus netvafri með Tor

`Vafri,Tor,Tor-vafri,Onion-netvafri,nafnlaus,einka,huliðsvafri,orbot,orfox,onion`

---

Velkomin(n) í Onion-vafrann 2!

Onion-vafrinn 2 er algjör endurritun forritsins, sem innifelur ýmsa nýja eiginleika:

* Vinalegri fyrstaskiptis-ræsing
* Uppfært notandaviðmót, með vafur í flipum og endurbættum stillingaspjöldum
* Stuðningur við HTTPS Everywhere
* Stuðningur við 1Password innskráningu
* Innbyggð útilokun auglýsinga og verndun á friðhelgi einkalífs
* Fínstilling á öryggi/gagnaleynd fyrir hvert vefsvæði (þar með talið stefnur varðandi vefkökur, kennistreng og JavaScript/virkt efni)
* Tor 0.3.1.9
* Stillingum og bókamerkjum úr from Onion-vafra 1 er haldið, að frátöldum dulbúnum kennistrengjum

Best af öllu: þessi uppfærsla er frjáls og ókeypis!

Uppfærslan á Onion-vafranum 2 var gerð á vegum Guardian Project verkefnisins, með hjálp frá Benjamin Erhart og Carrie Winfrey. Onion-vafrinn 2 er byggður á open-source "Endless"-vafranum; sérstakar þakkir til Joshua Stein fyrir að hanna Endless og að hafa gefið leyfi fyrir að nota hann í Onion-vafranum. Skoðaðu skrána yfir framlög í forritsstillingunum til að sjá ítarlegri upplýsingar.

---

Onion-vafrinn er upprunalegi opni og frjálsi vafrinn fyrir Tor á iOS. Onion-vafrinn hjálpar þér til að komast framhjá ritskoðun og gefur þér færi á að nota internetið á öruggan máta með aukinni friðhelgi.

Þú getur lesið meira um Onion-vafrann á opinberu bloggi Tor-verkefnisins: https://blog.torproject.org/node/1255

“Það besta sem er í gangi núna varðandi Tor á iOS er Onion-vafrinn” - The Daily Dot, 14. október, 2015.

Umfjöllun í: The New York Times, The Guardian, Salon, TechCrunch, Gizmodo, Boing Boing, Lifehacker, Macworld, The Daily Dot, & víðar.

EIGINLEIKAR:
• Flakkaðu um internetið í gegnum Tor:
- Vefsvæði sjá ekki raunverulega IP-vistfangið þitt.
- Netþjónustuaðilar og óörugg þráðlaus net geta ekki fylgst með vafurferlinum þínum
- Farðu á .onion vefsvæði sem einungis eru aðgengileg í gegnum Tor.

• Farðu framhjá internet-síum og ritskoðun með "obfs4" & "meek" umferðarhulum.

• Berstu gegn eftirliti á netinu: notaðu nýtt IP-vistfang og hreinsaðu vefkökur/feril/skyndiminni með því að ýta á einn hnapp.

• Auk fjölda annarra eiginleika til að bæta friðhelgi þína!

FYRIRVARAR:
Vafur á netinu er mun hægvirkara með Tor heldur en með venjulegum vöfrum eða í gegnum VPN vegna þess að samskiptin þín eru dulrituð og endurbeint í gegnum Tor-netið.

Margmiðlunargögn fara oft framhjá Tor og setja því gagnaleynd þína í hættu; lokað er sjálfgefið á myndskeið og myndstreymi sem eru því ekki studd af Onion-vafranum.

Ekki er víst að Onion-vafrinn virki þegar verið er í löndum sem loka á Tor eða verið er að nota netþjónustuaðila sem gera slíkt. Ef forritið nær ekki tengingu, prófaðu að nota brýr eða skoðaðu vesíðurnar fyrir hjálp/aðstoð til að sjá hvað þú getir gert í málinu. Onion-vafrinn kemur ekki með neinni ábyrgð um að hægt sé að nota hann í öllum tilfellum.

Notkun Onion-vafrans er á þína eigin ábyrgð; mundu að viðkvæm gögn eiga kannski ekki heima á snjalltækjum.

Onion-vafrinn er frjáls og opinn hugbúnaður. Þú getur lesið meira um Onion-vafrann og það hvernig hægt er að styðja við þróun Tor á iOS með því að heimsækja onionbrowser.com
